Wprowadzenie opisuje podstawowe techniki śledzenia punktów charakterystycznych opratych
np. o różnicę obrazu analizę różnicy (piksele, które znacznie różnią się po odjęciu
następnej klatki od poprzedniej to piksele pierwszego planu lub poruszający się obiekt).

Wybór punktów charakterystycznych jest praktycznie oczywistym i prostym zadaniem dla człowieka.
Intuicyjnie podchodząc do tego typu zadania wybieramy krawędzie, narożniki, oczy na twarzy,
wystające fragmenty obiektu. Mimo, że najczęstszymi cechami są krawędzie i narożniki, to
można dostrzec że wraz z rozwojem tej dziedziny pojawiają się nowe metody definiowania
punktów charakterystycznych opierające się na zawartości obrazu pobieranego z otoczenia.

Tradycyjnym podejściem jest analiza otoczenia krawędzi i narożników w celu śledzenia obiektu przez
poszczególne klatki. Wadą tego podejścia, jest zbieżność punktów otoczenia z punktami tła, i gdy
te piksele ulegają zmianie z klatki na klatkę metoda zwraca niepoprawne rezultaty.

Kolejne podejście opiera się na wyekstrahowani małego wektora cech reprezentującego własności
narożnika fragmentu obrazu np. wykorzystanie jasności, pochodnych cząstkowych lub współrzędnych
relatywnych do narożnika. Można również wykorzystać filtr Kalmana do śledzenia narożników w klatkach
materiału wideo. Artykuł jednak skupia się na dwóch innych metodach

'Scale Saliency algorithm of Kadir and Brady'
  Salient - charakterystyczny, wystający, wydatny.

  Śledzenie odbywa się na podstawie definicji zaproponowanej przez Gilles' opierającej się na lokalnych
  własnościach sygnału. Obliczana jest entropia lokalnych atrybutów pikseli obrazów np. intensywności w
  otoczeniu aktualnego piksela. Kadir i Brady rozszerzyli tę definicję wprowadzając region, nie punkt
  jako funkcję lokalnej złożoności sygnału ważoną przez pomiar podobieństwa dla skali
  przestrzeni obrazu (scale-space, skala przestrzeni obrazu - rodzina obrazów o różnej skali).

  Z polskiego na nasze: dla każdego punktu 'x' na obrazie obliczany jest histogram intensywności z kołowego
  otoczenia o promieniu 's'. Obliczana jest entropia każdego histogramu i lokalne (dla tego punktu 'x')
  maksimum jest brane pod uwagę jako kandydat do regionu. Taki zbiór skoków entropii jest następnie
  ważony za pomocą 'inter-scale saliency measure' gdzie mnożnikiem jest iloraz
  kwadratu skali 's' i wartości 2 * s  - 1.

    Wzory 1,2,3,4 - p to histogram (prawdopodobieństwo można opisać znormalizowanym histogramem).

  Top N regionów pod względem obliczonej wartości jest wykorzystywanych do dalszego przetwarzania.
  Warto zauważyć, że mimo, że entropia jest liczona od smin do smax to skoki entropii wystąpią
  tylko od smin + 1 do smax - 1.

  Regiony te z definicji są niewrażliwe na obrót, skalowanie, przesunięcie intensywności histogramu
  i przesunięcie.

'Scale-invariant keypoints from Lowe'
  Metoda opiera się o transformację niewrażliwości cech na skalowanie (Scale invariant feature transform).
  Jest to proces dwuetapowy - selekcja punktów kluczowych lub regionów i ekstrakcja cech dla tych regionów,
  które będą niewrażliwe na rotację, skalowanie i translację.

  Podobnie jak w powyższym algorytmie bierzemy pod uwagę skalowane rodziny obrazów. Rozważamy maksima i minima
  różnicy obrazów rozmytych filtrem Gaussa - odejmujemy bardziej rozmyty od mniej rozmytego. W pracy Lowe można
  znaleźć dokładną metodę znajdowania minimów i maksimów takiej funkcji. Splot dwuwymiarowej funkcji Gaussa jest
  zaimplementowany w dwóch przejściach 1wymiarowego filtru Gaussa z sigmą pierwiastek z 2. Wyjściowy obraz jest
  ponownie spleciony z obrazem filtrowanym filtrem Gaussa o wartości sigma pierwiastek z 2. Różnica obrazów
  rozmytych filtrem Gaussa to odjęcie drugiego obrazu od pierwszego.

  Następnie wprowadzamy pojęcie piramidy rodziny przeskalowanych obrazów będących obliczonymi różnicami Gaussa.
  Obraz bardziej rozmyty skalujemy za pomocą interpolacji biliniowej z rozmiarem międzypikselowym 1.5 w każdym
  kierunku. Następnie obliczamy maxima i minima dla funkcji skali. Piksel jest zatrzymywany gdy jest maximum
  lub minimum w porównaniu z 8mio sąsiedztwem na obecnym poziomie i z 9 sąsiadami na każdym z poziomów poniżej i powyżej.

Śledzenie:

  Każdy z powyższych algorytmw zwraca zbiór regionów dla każdej klatki video. Każdy region to pewna obserwacja.
  Celem śledzenia jest wykorzystanie tych obserwacji do generacji trajektorii odpowiadającej poruszającemu
  się obiektowi.


PRZYDATNOŚĆ: Duża.